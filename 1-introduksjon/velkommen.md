# Velkommen til Informasjonsteknologi 1

Hei og velkommen til Informasjonsteknologi 1. I dette faget skal vi blant annet bli kjent med datamaskinen samt jobbe med teknologi og verktøy som er relevante i vår digitale hverdag. Vi skal se på hvordan hjemmesider eller apper lages, samt hvordan kommunikasjon i den digitale verdenen fungerer.

Det blir mye praktisk arbeid der du skal lage egne nettsider for å vise din forståelse av de ulike emnene vi skal gjennom, men faget krever lite forhåndskunnskaper.

Informasjonsteknologi er et veldig stort emne der lærebøker og verktøy er i stadig endring. Vi bruker derfor denne siden som vår "egen" lærebok, og du kan bruke menyen til venstre for å finne det du trenger om emnene vi skal gjennom i år.